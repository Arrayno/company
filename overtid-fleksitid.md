# Overtid og fleksitid

_TL;DR: Vi har overtid på dager over 9 timer når en fakturerer over 100%. Ellers skal overtid og avspasering avtales hver gang._

Arbeidstilsynet har en grei oversikt på [sine sider](https://www.arbeidstilsynet.no/arbeidsforhold/arbeidstid/overtid/) som kan kokes ned til følgende:

- Arbeid over 9 timer per dag gir overtid
- Arbeid over 40 timer i løpet av en normaluke
- Vi gir 40% overtidsbetalt (på fastlønn)
- All overtid skal avklares på forhånd
- All bruk av avspasering skal avtales
- Overtidstid kan avtales byttet med avspasering 1:1, og en har fortsatt rett på 40% utbetalt

Det er fint med gode ordninger, og vi er også nødt til å holde en viss kontroll over dette. **Det vil derfor være generelt forbud mot overtid med mindre annet er eksplisitt uttalt og avtalt.**

Allikevel er det slik at vi har en fleksitidsordning i Apparat, og den åpner for lengre og kortere arbeidsdager etter hvordan det måtte passe for den enkelte, eller dersom arbeidets art krever det. Mer om hvordan arbeidstid, overtid, fleksitid henger sammen kan leses her:
https://www.infotjenester.no/artikler/dette-maa-du-vite-om-fleksitid/

Kort fortalt vil det være lov å flekse som du selv vil i en normalmåned, akkurat sånn som før, men om en jobber mer pga. arbeidsmengde, så skal det utløse overtid etter reglene hos Arbeidstilsynet og Infotjenester.

Siden alt dette er ganske mye å forstå og ta innover seg så kan det kortes ned til følgende praktiske regler:

- Der det faktureres timer, **og det er fakturert over 100% i en måned**, skal det utbetales overtid de dager en har arbeidet over 9 timer og over 40 timer i en uke — dette er en forenkling og forbedring av overtidsmodellen, og passer godt inn hos oss. Jobber du 11 timer ute hos kunde utløser det altså 40% overtidsbetaling på 2 timer, og normal timelønn på resten.
- Har en **under 100% faktureringsgrad utløses det aldri overtid**, da antas det at man har benyttet seg av fleksiordningen dersom en jobber mer enn vanlig arbeidstid på en dag-til-dag basis.
- Såkalt pålagt overtid vil ikke finne sted i Apparat med mindre en klient krever det, og betaler for det - det utløses direkte på lønnen i så fall.
- Timeslønnen regnes ut fra formelen `Årslønn / 1950`. Eks 530 000 / 1950 = 272 kr timen.
- Provisjon kommer alltid på toppen, og gir ikke overtid med mindre timeprisen øker ute hos kunde.

Bruk selvsagt fornuften; en styrer fortsatt sin egen hverdag - en kan jobbe mindre en dag, og mer en annen dag, og at det slik jevner seg ut. Dette er helt innenfor hva som er tillat i fleksitidsordningen, og overtid kan en bare påberope seg dersom en arbeider utover det som er dekket av den ordningen.

---

[Les om overtid i Personalhåndboken](https://github.com/apparatno/company/blob/master/personalhandbok.md#overtid)
