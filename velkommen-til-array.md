# Velkommen til Array AS

Du er nå del av et selskap som er står for åpenhet, kunnskap, deling og
nyskapning. Vi i Array vil ta i mot deg med åpne armer. Ikke bare deg, men også
din bedre halvdel. Vi vektlegger trivsel for alle, og faktisk står det i våre
vedtekter at vi skal ha det gøy. Det skal vi dele med de som sitter hjemme, også.

Frem mot din første arbeidsdag i Array vil du få en del informasjon og
invitasjoner til ulike møter og sosiale arrangementer - kanskje også noen turer.
Du velger selv hva du vil være med på, og du vurderer selv hvilken informasjon
som er relevant for deg nå.

Prinsippet er at vi har en tjenende struktur i selskapet. Du har en leder som
vil stille opp og støtte deg. Eventuelle spørsmål kan du rette hit.

I tillegg blir du tildelt en mentor som vil være den som følger deg tettest opp i forhold
til å sette deg i gang faglig og begynne arbeidet sammen med deg for å finne et
oppdrag/kunde som kan være en god match.

Sist, men ikke minst, har vi den administrative delen - dette går på ting som
lønn, ferie, reiseregninger, og å melde deg inn i ulike ordninger.

Ta gjerne kontakt med oss, vi er her for å hjelpe til!

Daglig tjener (XXXX sett inn info)
Mentor (YYYY sett inn info)
Administrasjon (ZZZZ sett inn info)

## Daglig tjener sine plikter
|Frist|Ting som må gjøres|
|---|---|
|Snarest|Informere alle i Array om deg|
|Snarest|Sende deg velkomstpakke på mail som inneholder følgende:<br><ul><li>Dette dokumentet</li><li>CV-maler</li><li>Sende over “Ansatteverdiene”</li><li>Vår “Bli kjent”-guide (Valve handbook)</li>|
|Snarest|Ta kontakt med deg for påmelding til kommende<br>Array-arrangementer og -turer|
|Oppstart|Trykke opp ditt visittkort|
|Oppstart|Etablere din profil på våre hjemmesider - gjerne før oppstart|
|Oppstart|Sende omtale av ansettelsen til media|
|Oppstart|Overlevere adgangsbrikke til kontorene våre|
|Oppstart|Skaffe mobiltelefon og PC til deg|

## Administrativt sine oppgaver
|Frist|Ting som må gjøres|
|---|---|
|Snarest|Melde deg inn Norges beste pensjonsordning og forsikringsordning. Dette skal være operativt til den dagen du begynner|
|Før oppstart|Etablere deg i lønnssystemet - innhente skattekort|
|Ved oppstart|Sende mail/ringe til Frende for å legge deg inn i yrkesskadeforsikring med fritidsforsikring og reiseforsikring|
|Ved oppstart|Legge deg inn i pensjonsordningen i bedriftsbanken|

## Mentor sine oppgaver
|Frist|Ting som må gjøres|
|---|---|
|Fra nå til oppstart|Være tilgjengelig for deg og holde kontakten med deg frem til din første arbeidsdag|
|Snarest|Sørge for at det etableres kontakt med kunder som kan passe for deg|
|Ca 2 mnd før oppstart|Planlegge og kalle deg inn til møte for å prate om aktuelle caser og kunder|
|Ca 1 mnd før oppstart|Planlegge og kalle deg inn til møte om muligheter|
|Ved oppstart|Sette deg inn i rutinene i Array: timeføring, reiseregninger, utlegg, egenmeldingsskjema ved sykdom, HMS-rutiner, ansvarsforhold og avvikshåndtering|
|Ved oppstart|Sette opp fagplan for deg|

## Dine oppgaver
|Frist|Ting som må gjøres|
|---|---|
|Snarest|[Joine Slack med din array.no-epostadresse](https://join.slack.com/t/arrayas/signup)|
|1 mnd før oppstart|Ta kontakt med oss for bestilling av mobil og PC|
|1 mnd før oppstart|Gi beskjed til daglig tjener hvilken 4-sifret adgangskode du ønsker på brikken din|
|14 dager før oppstart|Gi beskjed til administrativt hvilken konto du ønsker å få utbetalt lønnen til|
