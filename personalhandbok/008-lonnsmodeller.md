# 8. Lønnsmodeller i Apparat

## Prinsipper

Hos Apparat skal du ha en god og rettferdig lønn. Vi mener det er viktig at lønnen passer til deg, og at du skal ha noe konkret å strekke deg etter.

Lønn består av fastlønn og provisjon, og følger en fastsatt, trinnvis økning. Fastlønn øker med 5 000 kr og provisjon øker med 1% hvert år. Man går opp minst ett trinn i året.

Provisjonsleddet gjelder fra første fakturerte krone - ingen terskel. Vi synes det er mest rettferdig at du tjener penger når selskapet gjør det. På den måten deler vi på det hele tiden. I tillegg gir det deg enkel oversikt, og du kan lett regne ut lønnen din hver måned basert på hvor mange timer du har jobbet.

### Konsluenter innen IT

Modellen for IT-ansatte som er ute i konsulentoppdrag.

Lønn består av en garantilønn og provisjon. 
Garantilønnen er du sikret hver måned, 
mens provisjonen er et resultat av din eksterne omsetning. 
Denne omsetningen skal du vite om og den skal være tydelig.

Det er to varianter av denne modellen:

**50/400**

* Årlig garantilønn: 400 000 kr
* Provisjonssats: 50 %

**40/600**

* Årlig garantilønn: 600 000 kr
* Provisjonssats: 40 %

`40/600` gir i tillegg noen ekstra rettigheter:

* 90 % av lønn<sup>*</sup> ved bruk av egenmelding
* 90 % av lønn<sup>*</sup> ved foreldrepermisjon

Disse ekstra rettighetene bortfaller i oppsigelsestiden
hvis du sier opp stillingen din.
 
> &ast; dette skal regnes ut fra din daglige snittlønn på siste normale lønning, 
> f.eks. ved å regne ut hva lønnen din var måneden før, 
> delt på antall arbeidsdager. 
> På den måten bør det representere en faktisk daglig snittlønn.

### Hva er provisjon?

Vår fakturering ut mot våre kunder 
er inntektsgrunnlaget til både bedriften, og den ansatte. 
Det faktiske beløpet vi fakturerer våre kunder 
er det din provisjon skal regnes ut fra.

### Hva er garantilønn?

Garantilønn er det minste du skal ha hver måned.
Den er 1/12 av den årlige garantilønnen din. 
600 000 kr i garantilønn er altså 50 000 kr i måneden. 
Garantilønnen forkortes for feriedagene, men justert 
etterskuddsvis for å passe med provisjonsmodellen. 

#### Hvordan håndterer vi feriedager - eksempler

**Eksempel:**
du tar ut ferie fire uker i juli, 
og får provisjon i juli for arbeidet ditt i juni. 
Har du ikke provisjon i juni
får du garantilønn i juli. 
I august får du fratrekk for garantilønn 
i henhold til hvor mye ferie du tok ut i juli. 
Du får provisjon og garantilønn i august 
basert på de dagene du var i jobb i juli.

**Eksempel:**
du tar ut ferie to uker i juli 
og to uker i august. 
Du får da et naturlig opphold i provisjonsopptjeningen
i begge disse månedene. 
I begge månedene vil garantilønnen din bli redusert 
med det tilsvarende for hver feriedag du tok ut.

Bortsett fra dette fratrekket har man garantilønnen fra første måned.

Protip: Juni får man vanligvis både feriepenger og provisjon. 
Prøv å ta vare på feriepengene.

### Hvordan regne ut lønn

* Ved omsetning på f.eks. 150 000 kr
  * 50/400: Høyeste av __75 000 kr__ og garantilønn 33 333 kr
  * 40/600: Høyeste av __60 000 kr__ og garantilønn 50 000 kr
  
* Ved omsetning på f.eks. 80 000 kr
  * 50/400: Høyeste av __40 000 kr__ og garantilønn 33 333 kr
  * 40/600: Høyeste av __32 000 kr__ og __garantilønn 50 000 kr__
    
* Ved ingen omsetning i det hele tatt
  * 50/400: Betaler ut garantilønn 33 333 kr
  * 40/600: Betaler ut garantilønn 50 000 kr

### Hva med feriepenger, arbeidsgiveravgift og pensjon?

Disse er arbeidsgivers ansvar, og dekkes av arbeidsgiver.

### Kan jeg bytte modell?

Du kan bytte modell en gang per 12 kalendermåneder.
