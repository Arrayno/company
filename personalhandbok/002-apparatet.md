# 2. Apparats verdier

Apparat er grunnlagt på noen helt sentrale verdier som gjennomsyrer alt vi gjør.
Vi skal være _åpne_, _rause_, _enkle_ og _lekne_
mens vi også er _erfarne_, _modige_ og _trygge_.

Verdiene har vi valgt å uttrykke som en _personlighet_
mer enn en oppramsning på listeform som fort går i glemmeboken.

Det er denne personligheten vi tar på oss når vi går ut i oppdrag eller møtes med kunder.
Den er med oss på tur og den sitter ved enden av bordet når vi legger strategien og må ta tøffe beslutninger.

Du er ansatt i Apparat fordi du passer inn i dette bildet.
Det forventes det at du lever opp til dette
når du er ute blant kunder
såvel som på tur med resten av selskapet.

Du er **åpen** og velkommende; du tar initiativ til å hilse, du lytter når andre snakker.

Du er **raus** med kollegaer og kunder; du deler av kunnskapen din og hjelper der du kan.

Du er **enkel** å forholde seg til; andre kan legge bort taktikken og være ærlige og åpne når de jobber sammen med deg.

Du er **leken** i alt du gjør; du liker det du gjør og har det kjekt med det. Nysgjerrigheten driver deg til å søke etter løsninger som andre kanskje ikke hadde tenkt på.

Du er **erfaren** og viser det; du bruker og deler av kunnskapen du har. Du treffer bedre valg og har kortere vei til den rette løsningen.

Du er **modig** og tar ansvar og går foran når det brenner på. Du sier ifra når det trengs også når det gjør vondt.

Du er **trygg** i deg selv og alt du gjør. Som konsekvens av det er menneskene rundt deg også trygge på deg.
