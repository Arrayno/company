# 4. Sosial kalender

I konsulentselskap som Apparat har de fleste ansatte
ikke den samme sosiale kontakten med hverandre 
som i mer vanlige selskap.
Derfor ønsker vi at alle ansatte skal ha mulighet
for å gjøre noe kjekt sammen med hverandre så ofte som mulig.

Vi har en rekke faste arrangement i løpet av året
som vi håper de ansatte setter pris på.

## Kickoff

Hvert år i januar arrangerer vi en tur for alle de ansatte
til en destinasjon med kort reisevei.
Typisk vil dette være en helg.

Turen vil ha et visst faglig innhold,
som regel noe praktisk som relaterer til Apparat.

## Apparatskij

I mars-april drar vi på skitur til Myrkdalen.
Denne turen er for hele familien
og varer fra fredag til søndag.

Vi leier noen hytter eller leiligheter på Myrkdalen
og koser os med ski, god mat og drikke.

Turen skal være tilgjengelig for alle
og Apparat betaler skiskole for de som måtte trenge det.

## Sommerfest

Vi ønsker at Apparat skal markere seg på Bergenskartet
og en av måtene vi gjør det på er med et brak av en sommerfest.
Festen er et arrangement der vi inviterer venner, kunder og samarbeidspartnere
og vi har gjerne et gøyalt tema som gjør det ekstra kjekt.

## Utlandstur

Etter sommerferien drar vi på en mer staselig tur et sted i utlandet.
Turen er med følge og vil som regel kreve at vi tar en eller kanskje to dager fri.
Destinasjonen vil være et sted i utlandet, 
som regel i Europa.

Apparat betaler hele turen
men av skattemessige årsaker kan vi ikke betale alt for følget
og det vil derfor være en liten egenandel.
Vi prøver alltid på å gjøre turen såpass attraktiv
at den er verdt det.

## Julebord

Julebordet runder av året med enda et brak av en fest.
Festen er naturligvis med følge
og vi får servert god julemat av høy kvalitet.
