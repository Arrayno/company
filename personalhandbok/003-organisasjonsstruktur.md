# 3. Organisasjonsstruktur

Den korte historien:
Det er ingen organisasjonsstruktur.

I Apparat vil vi være en åpen og imøtekommende organisasjon
som kjekke og flinke folk har lyst å jobbe med.
Vi jobber ikke _for_ Apparat - vi jobber _med_.
Det betyr blant annet at alle i selskapet skal kunne bli hørt.

Som konsekvens har vi en flat organisasjonsstruktur.
Vi har ikke noe hierarki.
Vi har ikke en chain of command som traverserer et tre av ledere
som alle må involveres i hver bidige beslutning som må tas.

Istedet har vi en _daglig tjener_.

## Daglig tjener

Det er ikke tilfeldig at _daglig tjener_
høres ut som _daglig leder_
for det er hva det er.
Samtidig er det også hva det _ikke_ er.
Vår daglige leder er ikke det samme som man ser i de fleste andre selskaper;
en sjef som tar alle beslutningene
og bestemmer hva alle andre må gjøre.

Derimot er vår daglige gleder nøyaktig det;
en gledesspreder i dagligdagen for å gjøre det lettere
for den enkelte å fokusere på å gjøre jobben sin.
Daglig tjener er den personen i Apparat du kan forholde deg til
når det gjelder alle de kjedelige tingene;
lønn, skattekort, innkjøp av utstyr osv.

## En flat organisasjon

Å ha en flat organisasjonsstruktur betyr noe for
beslutningsprosesser og kommunikasjon.

# Du kan påvirke Apparat

Alle i Apparat har en stemme som de oppfordres til å bruke.
Ideer til produkter, forandringer i lokalene,
ulike arrangement, potensielle kunder osv
er mer enn velkommen.
Du har frihet til å diskutere ideen din med andre
og føre den ut i livet om den er bra nok.
