[⬅ Tilbake til lønnsmodellen](lonnsmodell.md)

# Lønnsmodell for salg

Salg og salgsrettet arbeid er et viktig bidrag i bedriften. Det gir oss arbeid internt, og bidrar til å holde en stabil oppdragsmengde. For å beregne lønn for salg knytter vi målene for dekningsbidrag direkte til provisjonsleddet. Fastlønnen vil være den samme for hvert trinn, mens etterhvert som en stiger i lønnsgradene så vil en få økt forventning til dekningsbidraget en skaper, samtidig som provisjonen øker noe for hvert steg.

> Et dekningsbidrag er det som er igjen til å dekke faste kostnader og en fortjeneste. Har bedriften positivt dekningsbidrag så går en med overskudd. [Les mer om dekningsbidrag her](https://www.visma.no/eaccounting/regnskapsordbok/d/dekningsbidrag/).

## Hvordan beregner man dekningsbidrag

Salg er et arbeid som gir resultater på bunnlinjen for selskapet, og en kan legge til grunn høyere måloppnåelse over tid. Eksempelvis kan det tenkes at en selger skaper omsetning for et gitt beløp, f.eks. gjennom salg av konsulenttimer for mange konsulenter. Dekningsbidraget for hver enkelt av disse salgene over tid vil akkumuleres til forventet mål, og skape grunnlaget for provisjonsutbetalingen for selger. Et annet eksempel er hvis en omsetter varer eller prosjekter, så er dekningsbidraget fra disse salgene det en beregner provisjonen sin ut i fra.

## Lønnstabell

| Index | Fastlønn   | Provisjon          | Forv. dekningsbidrag     | Mållønn    |
| ----- | ---------- | ------------------ | ------------------------ | ---------- |
| 0     | 600 000 kr | 4,00 %             | 2 000 000 kr             | 680 000 kr |
| 1     | 600 000 kr | 4,50 %             | 2 100 000 kr             | 694 500 kr |
| 2     | 600 000 kr | 5,00 %             | 2 200 000 kr             | 710 000 kr |
| 3     | 600 000 kr | 5,50 %             | 2 300 000 kr             | 726 500 kr |
| 4     | 600 000 kr | 6,00 %             | 2 400 000 kr             | 744 000 kr |
| 5     | 600 000 kr | 6,50 %             | 2 500 000 kr             | 762 500 kr |
| 6     | 600 000 kr | 7,00 %             | 2 600 000 kr             | 782 000 kr |
| 7     | 600 000 kr | 7,50 %             | 2 700 000 kr             | 802 500 kr |
| ...   | ...        | ...                | ...                      | ...        |
| N     | 600 000 kr | 4,00 % + N \* 0,5% | 2 000 000 + N \* 100 000 | -          |

# Beregning av lønn

Hvordan dette blir i praksis avhenger en del av hvordan en kommer frem til hva som er dekningsbidrag. Dersom en selger konsulenter, kan regnestykket fortone seg slik:

Konsulent 1, 2, 3, 4 og 5 gir et samlet dekningsbidrag på kr. 2 500 000. Dette skjer litt ujevnt i løpet av året, noen måneder er travle, mens andre er rammet av ferie eller lignende. I tillegg kan en påregne at konsulenter deltar på konferanser og lignende som gjør at dekningsbidraget synker.

I vårt eksempel tenker vi oss en standard snittmåned basert på summen over, som gir et dekningsbidrag på kr. 200 000.

**Eksempel dekningsbidrag 200 000 kr**
<br>Månedslønn: `600 000 kr / 12 måneder` --> `50 000 kr`
<br>Dekn.bidrag: `200 000 kr`
<br>Provisjon: `200 000 kr * 4%` --> `8 000 kr`
<br>
<br>Din månedslønn: `50 000 kr + 8 000 kr` --> `58 000 kr`

Et annet eksempel kan være dersom en skal gjennomføre en produksjon av en reklamefilm til en verdi av kr 500 000. Denne krever bruk av intern kompetanse, samt innkjøp av eksterne tjenester for kamera, lyd, grafikk o.l. Dersom en bruker 100 000 kr på internt salg, og ytterligere 150 000 kr på innkjøp av tjenester for andre produksjonsmidler, så vil det totale dekningsbidraget for dette oppdraget være kr 250 000.

**Eksempel dekningsbidrag 250 000 kr**
<br>Månedslønn: `600 000 kr / 12 måneder` --> `50 000 kr`
<br>Dekn.bidrag: `250 000 kr`
<br>Provisjon: `250 000 kr * 4%` --> `12 500 kr`
<br>
<br>Din månedslønn: `50 000 kr + 12 500 kr` --> `62 500 kr`

[⬅ Tilbake til lønnsmodellen](lonnsmodell.md)
